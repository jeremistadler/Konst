---
layout: home
title: 'Mission'
permalink: '/mission/'
---

<iframe src="https://player.vimeo.com/video/118930172" width="640" height="360" frameborder="0" webkitallowfullscreen mozallowfullscreen allowfullscreen></iframe>






Koltrast (Turdus merula) är en fågel som tillhör familjen trastfåglar. Den räknas som den mest utbredda trastfågeln i Europa. Tidigare var koltrasten en utpräglad skogsfågel men den har sedan mitten av 1800-talet bosatt sig i parker nära bebyggelse samt i trädgårdar vilket i dag gör den till en kulturföljare. Tidigare behandlades en stor mängd trastpopulationer i palearktis såsom tillhörande arten, men genetiska studier indikerar att de bättre beskrivs som fyra arter: koltrast, kinesisk koltrast (T. mandarinus), tibetkoltrast (T. maximus) och indisk koltrast (T. simillimus).

Koltrasten är tack vare sin närhet till människor allmänt bekant. Hanen känns igen på sin kolsvarta kropp, gula näbb och gula ögonring. Den melodiska sången, som koltrasthanarna framför högljutt, anses som särskilt vacker.

Koltrasten är välkänd i svenska miljöer och 1962 blev den i en omröstning i Dagens Nyheter utsedd till Sveriges nationalfågel av läsarna. Vid en ny omröstning 2015, initierad av Sveriges ornitologiska förening, utsågs koltrasten åter till Sveriges nationalfågel


text: https://sv.wikipedia.org/wiki/Koltrast
